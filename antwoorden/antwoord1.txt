Informatica is alles wat te maken heeft met software, data, communicatie en andere ict-gerelateerde zaken.
Je kunt hier bijvoorbeeld denken aan het ontwikkelen van applicaties, het beheren van databases en het ontwerpen van een netwerk-infrastructuur.
Ook het verlenen van technische ondersteuning aan gebruikers, het oplossen van storingen aan computers en het plaatsen en configureren van servers hoort hier bij. <br>
<br>
Beroepsbeoefenaars die werkzaam zijn binnen de Informatica-sector ontwikkelen 
systemen en oplossingen om dagelijks werk makkelijker te maken en te automatiseren.
Daarnaast zijn zij verantwoordelijk voor het draaiend houden en waar nodig vernieuwen van deze systemen. 
<br>
<br>
Als Informaticus ben je constant bezig met het zoeken naar oplossingen om problemen aan te kunnen pakken
en je bent op zoek naar manieren om alledaags werk gemakkelijker te maken, zowel voor jezelf, als voor je collega's.
Dit kan bijvoorbeeld zijn in de vorm van het bouwen van een applicatie die een takenlijst met alle taken van je collega's laat zien.
<br>
<br>
De Informatica-sector begint een steeds grote rol te spelen in de wereld. 
Bijna iedereen bezit tegenwoordig een computer, een smartphone en/of een laptop waar zij dagelijks gebruik van maken om hun werk te doen.
Via deze apparaten kun je talloze websites bezoeken en gebruik maken van online services, bijvoorbeeld voor het regelen van bankzaken.
<br>
<br>
Bedrijven stappen massaal over naar de digitale wereld. Ze breiden hun services uit door bijvoorbeeld een website aan te bieden aan klanten,
ze automatiseren hun inventarisatie-management met een digitaal systeem of ze gebruiken een applicatie die hun inzicht geeft in de omzet van het bedrijf.
Als Informaticus is het aan jou de taak om deze systemen te realiseren.